---
title: Toxoplasmose
description: Toxoplasmose of kattenziekte wordt veroorzaakt door de parasiet
  toxoplasma gondi. Een infectie met deze parasiet is niet ernstig tenzij u
  zwanger bent.
author: Ben
date: 2021-03-02T15:00:00.000Z
---
**Toxoplasmose** of **kattenziekte** wordt veroorzaakt door de **parasiet** toxoplasma gondi. Een infectie met deze parasiet is niet ernstig tenzij u zwanger bent. Tijdens de zwangerschap kan de parasiet naar de foetus gaan en hier ernstige schade veroorzaken als de foetus geïnfecteerd is. U kan de parasiet krijgen via **uitwerpselen van de kat, het eten van rauw vlees of ongewassen groenten of via besmette aarde uit de tuin**. Door middel van **eenvoudige maatregelen** kan u de kans op een infectie met de parasiet aanzienlijk verminderen.  Vermijd uitwerpselen van de kat (oa kattenbakken, zandbakken,…). Werk steeds met **handschoenen** in de tuin. Was alle groenten steeds goed voor gebruik. Eet alleen vlees dat goed gaar is.  Let op **goede hygiëne in de keuken** (oa keukenmateriaal verwisselen of afwassen na contact met rauw ingrediënten)